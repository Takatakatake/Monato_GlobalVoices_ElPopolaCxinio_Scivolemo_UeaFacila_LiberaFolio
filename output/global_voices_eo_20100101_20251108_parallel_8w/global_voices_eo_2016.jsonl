{"url": "https://eo.globalvoices.org/2016/02/2269/", "title": "Makedonio: Neakcepteblaj kondiĉoj en studentaj dormejoj malboniĝas", "published": "2016-02-13 10:04:06+00:00", "content_text": "Origine publikigita la Global Voices en Esperanto\n\nLa kolektivo Plena Studentaro, popola movado, kiu luktas por la rajtoj de universitataj studentoj en Makedonio, publikigis novajn fotojn pri la neakcepteblaj kondiĉoj, en kiuj loĝas studentoj en la ĉefurbo de Makedonio, Skopjo. La movado sekvas senhalte la situacion en la ŝtataj dormejoj por studentoj, kaj postulis plurfoje, ke la ŝtato plibonigu bazan higienon kaj sekurecajn kondiĉojn en la studentaj loĝejoj. Plena Studentaro lastatempe informis la publikon, ke la vivkondiĉoj kaj sekureco en almenaŭ unu el la plej grandaj studentaj dormejoj en Skopjo malboniĝis, kaj memorigis, ke la registaro promesis antaŭ pli ol unu jaro komplete rekonstrui la dormejojn, post kiam la internaciaj komunikiloj hontigis ĝin .\n\nEn la akompana teksto, Plena Studentaro nerekte mencias la novan institucion de speciala prokuroro , kiu devas pritrakti kazojn de korupteco, kiujn la ordinara prokuroro en Makedonio aktive ignoras.\n\nДомовите се распаѓаат исто како и системот во државата, но ние сè уште немаме добиено нов специјален студентски дом за да се спасат студентите живи од бедата во која живеат и која се руши околу нив. Ова е блокот В во студентскиот дом “Гоце Делчев”, во кој пред некој ден како што може да се види на сликите се срушил дел од кровот во еден од ходниците. Овојпат немало повредени. Дали и наредниот пат нашите колеги ќе бидат еднакво среќни или пак до тогаш ќе добијат нов (специјален) студентски дом?\n\nДомовите се распаѓаат исто како и системот во државата, но ние сè уште немаме добиено нов специјален студентски дом за да се спасат студентите живи од бедата во која живеат и која се руши околу нив.\n\nОва е блокот В во студентскиот дом “Гоце Делчев”, во кој пред некој ден како што може да се види на сликите се срушил дел од кровот во еден од ходниците.\n\nОвојпат немало повредени. Дали и наредниот пат нашите колеги ќе бидат еднакво среќни или пак до тогаш ќе добијат нов (специјален) студентски дом?\n\nStudentaj dormejoj kadukiĝas, same kiel la tuta ŝtata sistemo, kaj ni ne ricevis novan specialan studentan dormejon por savi la studentojn el la mizero, en kiu ili vivas kaj kiu multiĝas ĉirkaŭ ili. Tio estas la Bloko V de la studenta dormejo “Goce Delchev”. La plafono falis en unu el la koridoroj antaŭ kelkaj tagoj. Ĉi-foje neniu estis vundita. Ĉu niaj kolegoj havos tioman bonŝancon venontfoje aŭ ĉu ili ricevos novan, (specialan) studentan dormejon?\n\nStudentaj dormejoj kadukiĝas, same kiel la tuta ŝtata sistemo, kaj ni ne ricevis novan specialan studentan dormejon por savi la studentojn el la mizero, en kiu ili vivas kaj kiu multiĝas ĉirkaŭ ili.\n\nTio estas la Bloko V de la studenta dormejo “Goce Delchev”. La plafono falis en unu el la koridoroj antaŭ kelkaj tagoj.\n\nĈi-foje neniu estis vundita. Ĉu niaj kolegoj havos tioman bonŝancon venontfoje aŭ ĉu ili ricevos novan, (specialan) studentan dormejon?", "author": "Jefferson Scott Davis", "categories": ["Angla", "Civitanaj komunikiloj", "Edukado", "Fotoj", "Freŝa Novaĵo", "Ideoj", "Interreta aktivismo", "Junuloj", "Katastrofo", "Makedona", "Makedonio", "Orienta kaj Centra Eŭropo", "Politiko", "Regado", "Resumo"], "audio_links": null}
{"url": "https://eo.globalvoices.org/2016/02/2265/", "title": "Birmo: Matennebula sunleviĝo en la ĉefurbo de la lasta birma reĝlando", "published": "2016-02-13 12:15:37+00:00", "content_text": "Zaw Zaw, fotisto de The Irrawaddy ĉirkaŭ la palaco Mandalajo.\n\nOrigine publikigita la Global Voices en Esperanto\n\nFoto farita de Zaw Zaw / ဧရာဝတီ / The Irrawaddy / La Iravadio\n\nĈi tiu artikolo verkita de Zaw Zaw origine aperis en La Iravadio (angla eldono: The Irrawaddy / birma eldono: ဧရာဝတီ ) [‘Iravadio’ estis ankaŭ nomo de rivero en Birmo , kiu nun nomiĝas Ajejarvadio ], politika sendependa novaĵretejo en Birmo, kaj reaperis en Global Voices [Tutmondaj Voĉoj] laŭ interkonsento pri kundivido de enhavoj.\n\nNordoriente de la fosaĵo ĉirkaŭ la palaco Mandalajo troviĝas la samnoma monteto, fama inter turistoj kaj fotistoj dezirantaj kapti tagiĝon en Mandalajo , eksa ĉefurbo de la lasta birma reĝlando . [Ekde 2005 la ĉefurbo estas Nepjido ,  ( birme : နေပြည်တော်မြို့, Naypyitaw), eksa Pjinmano (ပျဉ်းမနားမြို့, Pyinmana, kvankam tiu ŝanĝo de ĉefurbo ne estis agnoskita de ĉiuj landoj kaj internaciaj organizaĵoj en la mondo].\n\nZaw Zaw, fotisto de The Irrawaddy, atingis la supron de la monteto Mandalajo frumatene la 12-an de januaro 2016 por atendi la sunleviĝon. Ĉe 12 celsiaj gradoj, vetero kaj loko estis perfektaj por kapti la momenton, en kiu la sunradio penetris la matenan nebulon de Mandalajo.\n\nNu, turistoj atentu! Vi devas atingi la supron antaŭ la 6-a matene, se vi volas ĝui ĉi tiujn memorojn pri la nebulo plenamplekse:\n\nFoto farita de Zaw Zaw / The Irrawaddy / ဧရာဝတီ\n\nFoto farita de Zaw Zaw / The Irrawaddy / ဧရာဝတီ\n\nFoto farita de Zaw Zaw / The Irrawaddy / ဧရာဝတီ\n\nFoto farita de Zaw Zaw / The Irrawaddy / ဧရာဝတီ", "author": "ARASE Sayuki", "categories": ["Angla", "Arto kaj kulturo", "Blogo", "Civitanaj komunikiloj", "Historio", "Mjanmao (Birmo)", "Orienta Azio", "Vojaĝo", "Ĉefaĵo"], "audio_links": null}
{"url": "https://eo.globalvoices.org/2016/03/2281/", "title": "Listo de 100 pintaj dokumentaj filmoj “kiuj povas ŝanĝi la mondon”", "published": "2016-03-16 00:24:23+00:00", "content_text": "Origine publikigita la Global Voices en Esperanto\n\nPost jaroj da disfamigo kaj recenzado de dokumentaj filmoj dediĉitaj al socia ŝanĝo, la retejo Films for Action [Filmoj por Agado] publikigis liston de 100 filmoj, kiujn ĝi konsideras la plej influaj kaj provokaj . Tiu ĉi filmolisto ĵetas larĝan vidon sur ideoj, kiujn multaj homoj konsideras kiel decidaj por pridiskuto. La filmoj povas temi pri kritikoj rilate al la amaskomunikilaro kaj al la entreprena mondo, samkiel rilate al ideoj kaj solvoj proponataj en kaj fare de grandaj partoj de la monda loĝantaro [t.e. loĝantaro de evolulandoj].\n\nLa listo inkludas dokumentajn filmojn kiel The Economics of Happiness [La ekonomiko de feliĉo] (2011), kiu estas havebla senpage, kaj The Crisis of Civilization [La krizo de civilizacio] (2011) bazita sur la libro de Nafeez Mosaddeq Ahmed .\n\nDocumentaries have an incredible power to raise awareness and create transformative changes in consciousness both at the personal and global levels […] All of the films have been selected because they are either free to watch online, or can be rented online. There are several films we would have loved to add to this list, but they currently don't have an accessible way to view them. As that changes, we'll be updating this list over time. Enjoy!\n\nDocumentaries have an incredible power to raise awareness and create transformative changes in consciousness both at the personal and global levels […] All of the films have been selected because they are either free to watch online, or can be rented online. There are several films we would have loved to add to this list, but they currently don't have an accessible way to view them. As that changes, we'll be updating this list over time. Enjoy!\n\nDokumentaj filmoj havas nekredeblan potencon intensigi la homan konscion kaj ŝanĝi ĝin kaj sur la persona kaj sur tutmonda niveloj […] Ĉiuj tiuj filmoj estis elektitaj, ĉar ili estas aŭ libere spekteblaj aŭ lueblaj enrete. Ekzistas pluraj filmoj, kiujn ni ŝatus aldoni al tiu ĉi listo, sed nuntempe ili estas nealireblaj. Kiam novaj filmoj aldoneblos, ni ĝustatempe ĝisdatigos la liston. Ĝuu!\n\nDokumentaj filmoj havas nekredeblan potencon intensigi la homan konscion kaj ŝanĝi ĝin kaj sur la persona kaj sur tutmonda niveloj […] Ĉiuj tiuj filmoj estis elektitaj, ĉar ili estas aŭ libere spekteblaj aŭ lueblaj enrete. Ekzistas pluraj filmoj, kiujn ni ŝatus aldoni al tiu ĉi listo, sed nuntempe ili estas nealireblaj. Kiam novaj filmoj aldoneblos, ni ĝustatempe ĝisdatigos la liston. Ĝuu!", "author": "Herman Dekeŭnink", "categories": ["Arto kaj kulturo", "Cenzuro", "Civitanaj komunikiloj", "Disvolvado", "Edukado", "Ekonomio kaj komerco", "En- kaj elmigrado", "Etno kaj raso", "Indiĝenoj", "Interreta aktivismo", "Komunikiloj kaj ĵurnalismo", "Medio", "Milito kaj konflikto", "Politiko", "Protesto", "Religio", "Teknikaro", "Virinoj kaj genro"], "audio_links": null}
{"url": "https://eo.globalvoices.org/2016/04/2326/", "title": "La unua preĝejo de la Fluganta Spagetmonstro en Rusio", "published": "2016-04-07 18:25:54+00:00", "content_text": "Origine publikigita la Global Voices en Esperanto\n\nGrafikaĵo redaktis per Kevin Rothrock.\n\nLa Preĝejo de la Kompatema Savinto staras en Niĵnij Novgorod de pli ol jarcento. Ĝi estis konstruita por honori la miraklan saviĝon de la caro Aleksandro la 3-a en trajna dereliĝo ĉe vilaĝo Borki en 1888, kiam la caro laŭdire tenis kolapsintan plafonon sur siaj ŝultroj, dum lia familio eskapis el la vrako. La katastrofo estis uzita en propaganda kampanjo, en kiu oni argumentis, ke la estro de Rusio estis savita per dia interveno.\n\nPasintsemajne, la preĝejo ricevis novan najbaron, lokitan tuj malantaŭ la angulo: la unuan preĝejon de la Fluganta Spagetmonstro en Rusio. La “ pastafarismanoj ” (kiel la anoj estas konataj) okazigis gazetaran konferencon la 25-an de marto por anonci la malfermon de sia preĝejo, kiu gastigos en vendredoj publikajn kunvenojn. (Vi povas vidi multajn fotojn de la okazaĵo ĉi tie .)\n\n“Ni povas diri kun absoluta certeco, ke tio estas la unua preĝejo de la Fluganta Spagetmonstro en Rusio. Eble ĝi estas la unua en la mondo, sed ni ne povas tion konfirmi. Kutime, pastafarismanoj renkontiĝas en sociaj retoj, ne havante specialan lokon [por kunveni persone],” diris Dmitrij Znamenskij, unu el la ĉefaj anoj de la eklezio.\n\n“Religiaj” artaĵoj ornamantaj la plej novan preĝejon en Niĵnij Novgorod. Grafikaĵo: Pjotr Kuznecov / YouTube\n\nLa fondinto de la preĝejo en Niĵnij Novgorod, Miĥail Josileviĉ, promesis al la raportistoj, ke pastafarismanoj ne celas “troli” la tradiciajn religiojn de Rusio, insistante, ke lia preĝejo nur deziras egalan traktadon kaj iom da propra spaco. Lia grupo estis krome preta protekti sian terenon en la tago de la malfermo, kontraktinte gardistojn por observi la ceremonion. La organizintoj diris, ke ili ne atendas perfortan reagon de la pli tradiciaj religiaj grupoj en la urbo (aparte nomante la ortodoksajn kristanojn), sed ili esprimis maltrankvilon pri la nova printempa sezono “aktiviganta” homojn kun “diversaj mensaj malsanoj.”\n\nKelkajn semajnojn antaŭ ol la preĝejo formale estis malfermita, Josileviĉ kaj iuj anoj de lia anaro aranĝis festenon en la ejo, invitante lokan virinan klubon kaj la “Klubon de Liberalaj Gustumantoj” de Niĵnij Novgorod, kies moto estas “Libereco! Egaleco! Malsobreco!” La festo altiris dudekon da homoj, kiuj ripozis sur sofoj de IKEA, trinkante bieron kaj kvason, manĝante krespojn (“La Fluganta Spagetmonstro estas ofendita,” ŝercis virino kiu estis preparanta manĝon sur varma plato), kaj legante poezion.\n\nLa pastafarisma eklezio de la Fluganta Spagetmonstro, la Virina klubo de Niĵnij Novgorod, kaj la Klubo de Liberalaj Gustumantoj komune kunvenas por festi la kompletigon de la ĉefa parto de la preĝejo.\n\nJe certa momento dum la vespero, Josileviĉ ekstaris kaj klarigis, kion pastafarismo signifas por li. (Ŝajne li tiel proksime alproprigis al si la Flugantan Spagetmonstron, ke li preskaŭ forgesis la nomon de la usonano kiu kreis la movadon.) Kun biero en la mano, ridetante kiam lia publiko aŭskultis kaj incitetis, Josileviĉ diris ke pastomonstroj, kribrilaj kapvestoj, kaj serioza porcio da satiro donas al li, kiel al senreligia homo, la rimedojn por kontraŭagi la kriminaligon de blasfemado en Rusio:\n\n“Ekzistas diversaj religioj, kaj ĉiuj estas egalaj [laŭ la rusia juro]. Ĉiu rajtas kredi kion li volas. Krome, ekzistas leĝo defendanta la sentojn de kredantoj. Tiaj leĝoj ekzistas en multaj landoj, inkluzive de Rusio. […] Neniu lando en la mondo, laŭ nia scio, havas leĝon kiu defendas la sentojn de nekredantoj. Ĉiuj scias, ke nekredantoj ne havas sentojn, tiel ofendi ilin ne eblas. Kaj tial estas kazoj ĉie en la mondo, en kiuj la kredantoj estas protektataj de la leĝo, kaj la nekredantoj ĉiam malpravas. […] Se la nekredantoj estas lasitaj sendefendaj, tiam iĝas necese elpensi propran religion, por ebenigi la kampon.”\n\n“Ekzistas diversaj religioj, kaj ĉiuj estas egalaj [laŭ la rusia juro]. Ĉiu rajtas kredi kion li volas. Krome, ekzistas leĝo defendanta la sentojn de kredantoj. Tiaj leĝoj ekzistas en multaj landoj, inkluzive de Rusio. […] Neniu lando en la mondo, laŭ nia scio, havas leĝon kiu defendas la sentojn de nekredantoj. Ĉiuj scias, ke nekredantoj ne havas sentojn, tiel ofendi ilin ne eblas. Kaj tial estas kazoj ĉie en la mondo, en kiuj la kredantoj estas protektataj de la leĝo, kaj la nekredantoj ĉiam malpravas. […] Se la nekredantoj estas lasitaj sendefendaj, tiam iĝas necese elpensi propran religion, por ebenigi la kampon.”\n\nLa rusia leĝo malpermesanta publikajn insultojn al la sentoj de kredantoj estis unue enkondukita la 1-an de julio 2013. Ĉiu kondamnita laŭ tiu leĝo riskas enprizonigon dum ĝis unu jaro. La leĝfaristoj starigis la leĝaron post la proceso kontraŭ la grupo Pussy Riot. Ĝis nun, tribunaloj kondamnis nur unu personon laŭ la leĝo: junulon en Iĵevsko, kiu afiŝis rete foton, kiu ŝokis islamanajn grupojn. (Li estis kondamnita al 200 horoj da laboro por la komunumo.)\n\nPli frue ĉi-jare komenciĝis proceso kontraŭ  Viktor Krasnov en Stavropol, kiun oni akuzas pri ofendo kontraŭ kristanoj , ĉar li skribis “Dio ne ekzistas” en reta forumo. Antaŭ ol lia proceso komenciĝis, juĝisto devigis lin pasigi tutan monaton en psikiatria kliniko, kie kuracistoj pritaksis lian mensan sanon. Krasnov, kiu krome faris plurajn kontraŭjudajn komentojn rete, rifuzas pardonpeti pro tio, ke li negis la ekziston de Dio. Li alfrontos jaron en malliberejo, se oni trovos lin kulpa.\n\nEn januaro 2016, Andrei Filin iĝis la unua pastafarismano en Rusio, kiu sukcesis ricevi stirpermesilon, en kies foto li surhavas kribrilon sur sia kapo . La kapvesto, konsiderata deviga atributo inter la pastafarismana komunumo, estis farita el fadeno, ne metalo, kaj ĝin trikis la edzino de Filin.", "author": "Jefferson Scott Davis", "categories": ["Angla", "Civitanaj komunikiloj", "Humuro", "Orienta kaj Centra Eŭropo", "Religio", "RuNet Echo", "Rusa", "Rusio"], "audio_links": null}
{"url": "https://eo.globalvoices.org/2016/04/2323/", "title": "Japanio: Mape registri la lastajn spurojn de viktimoj de cunamo en 2011", "published": "2016-04-09 07:53:16+00:00", "content_text": "Origine publikigita la Global Voices en Esperanto\n\nEkrankopio el la jutuba filmeto pri interaga mapo de la lastaj spuroj de cunamviktimoj.\n\nNovteknologia mapiga projekto spuras la lastajn momentojn de viktimoj de cunamo en Japanio, en marto 2011 .\n\nLa laboratorio de WATANAVE Hidenori [Ŭatanabe Hidenori] en la Metropola Universitato Tokio kaj la Ĵurnalo Iwate-Nippo [Iŭate-Nippo] kunlabore kreis la ciferecan arkivon “ Ni neniam forgesu: Registrado de la lastaj spuroj de viktimoj de cunamo .” Ili esploris la lastajn momentojn de 1 326 viktimoj en la gubernio Iwate [Iŭate], intervjuinte iliajn familianojn postvivantajn.\n\nVendrede la 11-an de marto 2011 je 2:46 ptm okazis grandega tertremo ĉe la marfundo oriente de la regiono Tohoku en Japanio. La tertremego kaŭzis grandegan cunamon, kiu detruis multajn urbojn laŭlonge de la marbordo je pli ol 500 kilometroj.\n\nLa tertremego pereigis 15 894 homojn, kaj aliaj 2 561 homoj ankoraŭ estas netrovitaj, eventuale jam pereintaj [laŭ la raporto de la Subministerio pri Polico, la 10-an de marto 2016 ].\n\nEn la gubernio Iwate 5 797 loĝantoj pereis aŭ malaperis . Iwate havas marbordon kun malvastaj fjordoj, kiuj koncentras energion de cunamo. Ĝi spertis aparte altajn ondojn; kelkaj el ili laŭraporte atingis la alton de 40 metroj .\n\n[L] 「忘れない 震災犠牲者の行動記録」の凄さと切なさ : https://t.co/rNnUrYei0N — 堀 E. 正岳（ほりまさたけ） (@mehori) March 12, 2016\n\n[L] 「忘れない 震災犠牲者の行動記録」の凄さと切なさ : https://t.co/rNnUrYei0N\n\n— 堀 E. 正岳（ほりまさたけ） (@mehori) March 12, 2016\n\n“Ni neniam forgesu: Registrado de la lastaj spuroj de viktimoj de cunamo” montras la absolutan forton kaj teruron de la cunamo.\n\n“Ni neniam forgesu: Registrado de la lastaj spuroj de viktimoj de cunamo” montras la absolutan forton kaj teruron de la cunamo.\n\nLa cifereca arkivo “Ni neniam forgesu: Registrado de la lastaj spuroj de cunamo-viktimoj” videbligas la lastajn paŝojn de loĝantoj, antaŭ ol la cunamo atakis iliajn loĝejojn. La reta interaga mapo malkovras, kiel homoj reagas al naturaj katastrofoj, kaj promesas helpi la registaron pli bone agi kaj savi homojn en naturaj katastrofoj.\n\nScenojn de la interaga mapo en kelkaj urboj oni povas spekti ĉi tie .\n\nLa tutan mapon oni povas spekti per Digital Earth [Cifereca Terglobo] ĉi tie . Manipulante la maldekstran menuon, oni povas elekti urbojn sur la marbordo de la gubernio Iwate.\n\nBluaj punktoj indikas virajn viktimojn, kaj ruĝaj punktoj indikas inajn viktimojn . Linioj malantaŭ la punktoj montras la spurojn de la viktimo dum dek minutoj ĝis la cunama atako. Iuj fuĝis piede, dum aliaj en aŭtoj. Longa linio montras longan fuĝdistancon, supozigante fuĝon per aŭto. La glitpeco ĉe la malsupro de la ekrano iras dekstren laŭ la tempopaso. Oni povas ĝin manipuli tien kaj reen.\n\nEkrankopio el la reta interaga mapo de la cifereca arkivo “Ni neniam forgesu: Registrado de la lastaj spuroj de cunamow-viktimoj.”\n\nPost alklako sur la punkto, aperas dekstre de la ekrano informoj pri la viktimo, inkluzive de la nomo, aĝo kaj kiel li pasigis la lastajn dek minutojn.\n\nKvankam forpasintoj ne rakontas, evidentiĝis per intervjuoj kun familianoj postvivantaj, kie ili estis, kiun vojon ili iris kaj kion ili faris. Verŝajne familianoj parolis kun ili poŝtelefone, dum la cunamo alproksimiĝis.\n\nLa mapo ankaŭ enhavas ligilojn al Guglo-Stratvido . Oni povas spekti panoramajn bildojn de la loko post la cunama katastrofo.\n\nLa cifereca arkivo ankaŭ evidentigas la fakton, ke eĉ kiam sonoris cunama alarmo, multaj viktimoj tuj iris al sia komunuma rifuĝejo, anstataŭ iri al alta loko, kie ili havus pli bonan ŝancon pluvivi.", "author": "ARASE Sayuki", "categories": ["Civitanaj komunikiloj", "Japana", "Japanio", "Katastrofo", "Komunikiloj kaj ĵurnalismo", "Orienta Azio", "Teknikaro", "Ĉefaĵo"], "audio_links": null}
{"url": "https://eo.globalvoices.org/2016/06/2357/", "title": "Nepalo: Floroj de jakarando kolorigis la ĉefurbon bele blueta", "published": "2016-06-01 13:56:16+00:00", "content_text": "Origine publikigita la Global Voices en Esperanto\n\nEkrankopio el la Instagramo de Ananda Maharjan.\n\nNuntempe la urbo Katmanduo aspektas pompe ŝminkita kiel novedzino, danke al bluaj jakarandoj en plena florado. La printempo tamen baldaŭ finiĝos. Vi do havas la lastan ŝancon vidi ĉi tiujn florojn en la ĉefurbo de Nepalo.\n\nFeliĉe, katmanduanoj neniam tediĝas kunhavigi fotojn de sia bela urbo per sociaj retoj.\n\n#Jacaranda #summer #kathmandu pic.twitter.com/oneNYxYuRp — anecdote (@cabeerazzzz) May 9, 2016\n\n#Jacaranda #summer #kathmandu pic.twitter.com/oneNYxYuRp\n\n— anecdote (@cabeerazzzz) May 9, 2016\n\nKathmandu's @Durbarmargh today; rarely does the blvd look as gorgeous as it does when its #jacaranda are in bloom. pic.twitter.com/5ezt4WA66s — Kashish Das Shrestha (@kashishds) April 23, 2016\n\nKathmandu's @Durbarmargh today; rarely does the blvd look as gorgeous as it does when its #jacaranda are in bloom. pic.twitter.com/5ezt4WA66s\n\n— Kashish Das Shrestha (@kashishds) April 23, 2016\n\nDurbarmarg en Katmanduo hodiaŭ; tre malofte la bulvardo aspektas tiel pompa, kiel kiam floras jakarandoj.\n\nDurbarmarg en Katmanduo hodiaŭ; tre malofte la bulvardo aspektas tiel pompa, kiel kiam floras jakarandoj.\n\nअलिकति मात्रै कम धुलो र धुवा हुँदो हो त Jacaranda अझ कति मुस्कुराउँदो हो काठमाडौं मा #Jacaranda #Kathmandu #Nepal pic.twitter.com/GWJI3ykLhi — Gopal Panta (@GopalPanta) May 1, 2016\n\nअलिकति मात्रै कम धुलो र धुवा हुँदो हो त Jacaranda अझ कति मुस्कुराउँदो हो काठमाडौं मा #Jacaranda #Kathmandu #Nepal pic.twitter.com/GWJI3ykLhi\n\n— Gopal Panta (@GopalPanta) May 1, 2016\n\nSe estus iom malpli da polvo kaj fumo, la jakarando certe ridetus pli multe en Katmanduo.\n\nSe estus iom malpli da polvo kaj fumo, la jakarando certe ridetus pli multe en Katmanduo.\n\nĈefe du specoj de jakarando kreskas en Nepalo — Jacaranda mimosifolia kaj Jacaranda ovalifolia .\n\n@lochangyawali Most literature state the ones found in Nepal are Jacaranda mimosifolia & Jacaranda ovalifolia. But there are many varieties. — mukum (@mukum3) April 29, 2016\n\n@lochangyawali Most literature state the ones found in Nepal are Jacaranda mimosifolia & Jacaranda ovalifolia. But there are many varieties.\n\n— mukum (@mukum3) April 29, 2016\n\nLa plejparto de fontoj diras, ke la jakarandoj trovataj en Nepalo estas Jacaranda mimosifolia kaj Jacaranda ovalifolia. Sed haveblas multe pli da specoj.\n\nLa plejparto de fontoj diras, ke la jakarandoj trovataj en Nepalo estas Jacaranda mimosifolia kaj Jacaranda ovalifolia. Sed haveblas multe pli da specoj.\n\nRigardu pli da belaj fotoj de jakarandoj en plena florado:\n\nल्याम्पोष्ट मुनि ज्याकराण्डा :) pic.twitter.com/yG5mOBYndB — **shovas** (@SharmaShova) May 3, 2016\n\nल्याम्पोष्ट मुनि ज्याकराण्डा :) pic.twitter.com/yG5mOBYndB\n\n— **shovas** (@SharmaShova) May 3, 2016\n\nJakarando sub la lumfosto.\n\nJakarando sub la lumfosto.\n\nSummer, Kathmandu and Jacaranda tree in full bloom, quite intoxicating. pic.twitter.com/SdZKHp4TgX — rashmi lohani (@RashmiLKhanal) April 18, 2016\n\nSummer, Kathmandu and Jacaranda tree in full bloom, quite intoxicating. pic.twitter.com/SdZKHp4TgX\n\n— rashmi lohani (@RashmiLKhanal) April 18, 2016\n\nSomero, Katmanduo kaj jakaranda arbo en plena florado, vere ebriigaj.\n\nSomero, Katmanduo kaj jakaranda arbo en plena florado, vere ebriigaj.\n\nMultaj nepalanoj erare nomas la jakarandon “shirish”:\n\nशिरीषको फूल फुलिसक्यो, मन फुलेको छैन … #Kathmandu #Summer #Jacaranda @kathmanducity pic.twitter.com/lbYg8h8zuc — Nayan P. Sindhuliya (@npokhrel) 7 de mayo de 2013\n\nशिरीषको फूल फुलिसक्यो, मन फुलेको छैन … #Kathmandu #Summer #Jacaranda @kathmanducity pic.twitter.com/lbYg8h8zuc\n\n— Nayan P. Sindhuliya (@npokhrel) 7 de mayo de 2013\n\nFloroj de shirish jam floras, kaj [mia] koro ne floras.\n\nFloroj de shirish jam floras, kaj [mia] koro ne floras.\n\nLongdaŭra konfuzo de jakarando kaj shirish inter nepalanoj devenas de la fama romano “ Shirish ko Phool ” (Floro de Shirish) verkita de la konata nepala verkisto Parijat .\n\nFolks, hope u know Jacaranda & Shirish (Albizia sps) r diff plants. Kathmandu media, don't write Jacaranda as Shirish this time. #keshref — .:¤¤:keshuvko:¤¤:. (@keshuvko) April 17, 2016\n\nFolks, hope u know Jacaranda & Shirish (Albizia sps) r diff plants. Kathmandu media, don't write Jacaranda as Shirish this time. #keshref\n\n— .:¤¤:keshuvko:¤¤:. (@keshuvko) April 17, 2016\n\nKaraj, mi esperas ke vi scias, ke la jakarando kaj la shirish ( albizia speco ) estas malsamaj plantoj. Katmanduaj amaskomunikiloj, ne nomu plu jakarandon kiel shirish.\n\nKaraj, mi esperas ke vi scias, ke la jakarando kaj la shirish ( albizia speco ) estas malsamaj plantoj. Katmanduaj amaskomunikiloj, ne nomu plu jakarandon kiel shirish.\n\nEn sia blogo , Kabi Raj Khatiwada esploris la devenon de ĉi tiu misidentigo:\n\nOne of the finest book ever written in Nepali literature….Shirish Ko Phool… and one of my personal favorite…. is able to change the identity of the tree…. Seems crazy but the fact is true…… Shiris Ko Phool is a novel written by prominent Nepali writer Parijat (Bishnu Kumari Waiwa) and also published in English language as “The Blue Mimosa”. While doing translation… I don’t know why… did they took that name… the blue mimosa… and the cover page image… but this was enough to give the false identify of a beautiful tree of Kathmandu.\n\nOne of the finest book ever written in Nepali literature….Shirish Ko Phool… and one of my personal favorite…. is able to change the identity of the tree…. Seems crazy but the fact is true…… Shiris Ko Phool is a novel written by prominent Nepali writer Parijat (Bishnu Kumari Waiwa) and also published in English language as “The Blue Mimosa”. While doing translation… I don’t know why… did they took that name… the blue mimosa… and the cover page image… but this was enough to give the false identify of a beautiful tree of Kathmandu.\n\nUnu el la plej bonaj libroj ĝis nun verkitaj en la nepala literaturo… Shiris Ko Phool… kaj unu el la miaj plej ŝatataj libroj…. povas ŝanĝi la identecon de la arbo…. Ŝajnas freneze, sed la fakto estas vera…… Shirish Ko Phool estas la romano verkita de eminenta nepala verkisto Parijat (Bishnu Kumari Waiwa) kaj ankaŭ publikigita en la angla kun la titolo “The Blue Mimosa” [La Blua Mimozo]. Dum la tradukado… mi ne scias, kial… ili prenis la nomon… the blue mimosa… kaj la bildon sur la kovrilo… sed ĉi tio sufiĉis por doni la falsan identecon al la bela arbo en Katmanduo.\n\nUnu el la plej bonaj libroj ĝis nun verkitaj en la nepala literaturo… Shiris Ko Phool… kaj unu el la miaj plej ŝatataj libroj…. povas ŝanĝi la identecon de la arbo…. Ŝajnas freneze, sed la fakto estas vera…… Shirish Ko Phool estas la romano verkita de eminenta nepala verkisto Parijat (Bishnu Kumari Waiwa) kaj ankaŭ publikigita en la angla kun la titolo “The Blue Mimosa” [La Blua Mimozo]. Dum la tradukado… mi ne scias, kial… ili prenis la nomon… the blue mimosa… kaj la bildon sur la kovrilo… sed ĉi tio sufiĉis por doni la falsan identecon al la bela arbo en Katmanduo.\n\nMalrapide sed tutcerte, katmanduanoj fine rimarkas la diferencon kaj konstatas, ke ili estas jakarandaj arboj.\n\n@luni_ba हुँदाखाँदाको शिरिषको फूल ज्याकराण्डा निस्कियो याँ भन्दा ठूलो भ्रम के हुन्छ????? — **shovas** (@SharmaShova) April 23, 2016\n\n@luni_ba हुँदाखाँदाको शिरिषको फूल ज्याकराण्डा निस्कियो याँ भन्दा ठूलो भ्रम के हुन्छ?????\n\n— **shovas** (@SharmaShova) April 23, 2016\n\nLa floro de shirish estis fakte jakarando. Kio povas esti pli misgvida ol ĉi tio?\n\nLa floro de shirish estis fakte jakarando. Kio povas esti pli misgvida ol ĉi tio?\n\nDum Katmanduo estas blua kaj bela kun florantaj jakarandoj, la suda ebenaĵo de la lando estas inundita per agrabla ruĝkoloro pro florantaj deloniksoj [ Delonix regia ], plantitaj laŭ la vojflankoj.\n\nपानी परेपछि खुलेको आकाशमा गुलमोहर फुलेर मनमोहक बनेको छ वातावरण । बस् गर्मीले सताउने भयो भन्ने डरमात्र छ। pic.twitter.com/Nelv2EZYMa — Indra Dhoj Kshetri (@indradhoj) May 5, 2016\n\nपानी परेपछि खुलेको आकाशमा गुलमोहर फुलेर मनमोहक बनेको छ वातावरण । बस् गर्मीले सताउने भयो भन्ने डरमात्र छ। pic.twitter.com/Nelv2EZYMa\n\n— Indra Dhoj Kshetri (@indradhoj) May 5, 2016\n\nPost la pluvo la ĉirkaŭo estas agrabla kun la deloniksoj florantaj sub la klara ĉielo. Mi nur timas, ke la varmo turmentos.\n\nPost la pluvo la ĉirkaŭo estas agrabla kun la deloniksoj florantaj sub la klara ĉielo. Mi nur timas, ke la varmo turmentos.", "author": "ARASE Sayuki", "categories": ["Civitanaj komunikiloj", "Medio", "Nepalo", "Suda Azio", "Ĉefaĵo"], "audio_links": null}
{"url": "https://eo.globalvoices.org/2016/06/2373/", "title": "Kiel El-Ninjo influas birman altaĵon", "published": "2016-06-23 10:31:06+00:00", "content_text": "Origine publikigita la Global Voices en Esperanto\n\nKnabo piediras sur la sekiĝinta riverfundo de la akvobaraĵo de Thaminekham apud la urbo Aung Ban la 28-an de aprilo 2016. (Foto farita de Jpaing / The Irrawaddy)\n\nĈi tiu artikolo origine aperis la 29-an de aprilo 2016 en The Irrawaddy [La Iravadio], politika sendependa novaĵretejo en Birmo, kaj reaperis en Global Voices [Tutmondaj Voĉoj] laŭ interkonsento pri kundivido de enhavoj.\n\nAltaĵo en la subŝtato Ŝan estas kutime pli malvarmeta ol sekaj regionoj en la centra, pli malalta parto de Birmo. Ĉi-jare tamen, preskaŭ same kiel la aliaj lokoj en la lando, ĝi suferas de vetera situacio pro eksterordinare fortega El-Ninjo .\n\nEn la suda parto de la subŝtato Ŝan, ekde la februaro sekiĝis fontoj kaj lagoj, kiujn lokaj komunumoj uzis por konservado de pluvakvo, dommastrumado kaj agrikulturo. Multaj vilaĝanoj alfrontas akvomankon, kiu estas eĉ pli serioza ol tiuj en la lastaj jaroj. Tun kyi, la estro de la vilaĝo Le Gaung en la municipo Kalaw, klarigas situacion en sia vilaĝo:\n\nThe lake near our village dried up two months ago. Last year, we were able to use water from there until March.\n\nThe lake near our village dried up two months ago. Last year, we were able to use water from there until March.\n\nLa lago apud nia vilaĝo sekiĝis antaŭ du monatoj. Lastjare, ni povis uzi ĝian akvon ĝis marto.\n\nLa lago apud nia vilaĝo sekiĝis antaŭ du monatoj. Lastjare, ni povis uzi ĝian akvon ĝis marto.\n\nKontraŭstare al la akvomanko, kelkaj lokaj bonfaraj organizaĵoj kiel Brighter Future Myanmar Foundation [Fondaĵo por Pli Brila Estonteco de Birmo] komencis disdoni trinkakvon al vilaĝoj. La fondaĵo, kiu sola en la subŝtato Ŝan fosas putojn en multaj damaĝitaj lokoj, kunlaboras kun la birma registaro ekde 2014, ricevinte maŝinojn por bori precipe kalkoŝtonan altebenaĵon de Ŝan. La fondaĵo diras, ke ĝi lastatempe elspezis 1,5 milionojn da usonaj dolaroj por aĉeti sian propran, novan borilon kaj fosis pli ol 100 putojn ĝis nun en la subŝtato Ŝan.\n\nSekiĝinta lageto en la municipo Pindaya en la suda parto de la subŝtato Ŝan la 28-an de aprilo. (Foto farita de Jpaing / The Irrawaddy)\n\nVilaĝanoj de Lel Gaung en la suda parto de la subŝtato Ŝan, kiuj ricevas akvon el la cisterna kamiono patronita de la akvoprojekto de Brighter Future Myanmar Foundation. (Foto farita de Jpaing / The Irrawaddy)\n\nMembroj de Brighter Future Myanmar Foundation disdonis akvon en la vilaĝo Naung Bote apud la urbo Taunggyi. (Foto farita de Jpaing / The Irrawaddy)\n\nViro plenigas ujojn per akvo ĉe komunuma akvocisterno en la urbo Aung Ban. (Foto farita de Jpaing / The Irrawaddy)", "author": "ARASE Sayuki", "categories": ["Angla", "Blogo", "Civitanaj komunikiloj", "Katastrofo", "Medio", "Mjanmao (Birmo)", "Orienta Azio", "Ĉefaĵo"], "audio_links": null}
{"url": "https://eo.globalvoices.org/2016/08/2390/", "title": "Tiu klasika ukraina desegnofilmo povas helpi gepatrojn paroli pri homa ŝakrado", "published": "2016-08-09 22:26:12+00:00", "content_text": "Origine publikigita la Global Voices en Esperanto\n\nEkrankopio el “Kiel la kozakoj savis siajn fianĉinojn” (1973).\n\n‘Tradicia’ servuto en Maŭritanio; kontraŭvola prostituado en Eŭropo; kaj forkapto de fianĉino en Kirgizio. En 2016 laŭtakse 45,8 milionoj da homoj estis submetitaj al iu formo de sklaveco en 167 landoj laŭ la Global Slavery Index [Tutmonda Indico pri Sklaveco].\n\nKvankam sklaveco daŭre plagas nin, diskutoj pri homa ŝakrado aŭ sklaveco estas malofta parto de ĉefaj publikaj diskutoj, kaj ja malofte tiuj konversacioj estas aranĝitaj por infanoj.\n\nSed epizodo el klasika serio de ukrainaj desegnofilmoj rompis tabuojn je parolado pri homa ŝakrado jam en 1973. Kaj nun danke al YouTube, post preskaŭ duonjarcento, “Kiel la kozakoj savis siajn fianĉinojn” (Как казаки невест выручали) el la serio “Kiel la kozakoj …” prezentas tutmondan revigliĝon. Unuopaj epizodoj el la serio, alŝutitaj al la filmet-kunhaviga retejo, ricevis preskaŭ milionon da vidoj.\n\nLa epizodo pri homa ŝakrado estis spektita pli ol 500 mil fojojn, kaj interplektas folkloron kaj socian komenton en maniero uzebla por komenci konversacion pri la vasta areo de forkapto kaj sklaveco.\n\nĈi tiu epizodo daŭras iom pli ol 17 minutojn, sed bone valoras vian tempon, ĉar la direktoro Vladimir Dahno kombinis klasikajn desegnofilmajn teknikojn kun ridiga intrigo kaj bonega muzika akompano. Tiu epizodo sekvas tri kozakojn, kiuj ĉasas bandon da knabino-forkaptantaj piratoj tra pluraj landoj, kiuj inkluzivas satire kliŝajn prezentadojn de Grekio, Egiptio kaj Barato. La dialogoj malmultas, kio faras tiun epizodon alirebla de tutmonda publiko de ĉiuj aĝoj.\n\nSe vi ŝatis ĉi tiun artikolon, vi eble volas rigardi tiun liston de “UA Post”: 10 ukrainaj desegnofilmoj, kiuj plibonigos la inteligentecon de viaj infanoj .", "author": "Jefferson Scott Davis", "categories": ["Angla", "Arto kaj kulturo", "Barato", "Blogo", "Civitanaj komunikiloj", "Edukado", "Egiptio", "Filmo", "Grekio", "Humuro", "Ideoj", "Orienta kaj Centra Eŭropo", "Ukraina", "Ukrainio", "Video"], "audio_links": null}
{"url": "https://eo.globalvoices.org/2016/08/2404/", "title": "La unua rusa pastafarismano faris foton por sia stirpermesilo kun kribrilo surkape", "published": "2016-08-12 13:15:17+00:00", "content_text": "Origine publikigita la Global Voices en Esperanto\n\nPastafarismano Andrei Filin ricevis sian deziron: li faras foton por sia stirpermesilo kun kribrilo surkape. Ekrankopio de YouTube.\n\nAndrei Filin, ano de la Preĝejo de la Fluganta Spagetmonstro kaj de la religio konata kiel pastafarismo, iĝis la unua pastafarismano en Rusio kiu sukcesis fari foton por sia stirpermesilo kun kribrilo sur sia kapo.\n\nLa kapvesto, konsiderata deviga vestaĵo en la pastafarismana komunumo, estis el fadeno, ne el metalo, kaj la edzino de Filin trikis ĝin.\n\nFilin kunhavigis la novaĵon pri sia sukceso en Tvitero, uzante la etikedon #Ramen — la pastaĵrilata variaĵo uzata de la pastafarismanoj anstataŭ la pli konvencia “Amen.”\n\nТоржество Пастафарианства в РФ! Раминь, братья и сёстры!!! Первые права с дуршлагом в России! Великий день! #Раминь pic.twitter.com/ixu6Rz8Y4Y — Андрей Филин (@Barsyaka1) January 9, 2016\n\nТоржество Пастафарианства в РФ! Раминь, братья и сёстры!!! Первые права с дуршлагом в России! Великий день! #Раминь pic.twitter.com/ixu6Rz8Y4Y\n\n— Андрей Филин (@Barsyaka1) January 9, 2016\n\nTriumfo por pastafarismo en Rusio! Ramen, gefratoj!!! La unua stirpermesilo kun kribrilo en Rusio! Kia grandega tago! #Ramen\n\nTriumfo por pastafarismo en Rusio! Ramen, gefratoj!!! La unua stirpermesilo kun kribrilo en Rusio! Kia grandega tago! #Ramen\n\nKrom bombardo de demandoj (kaj kelkaj provoj eltondi la trikitan ilon el la foto), Filin alfrontis ne multajn protestojn farante la foton kaj ricevante sian permesilon, kiel oni povas vidi en la video kiun li alŝutis al YouTube, kiel gvidilon por dokumenti la procezon por aliaj pastafarismanoj.\n\nEn la video, Filin mallonge eksplikas la principojn de la idiosinkrazia religio kaj parolas antaŭ la rusia pastafarismana komunumo , klarigante kiel li sukcesis atingi sian celon.\n\nTimante malbonon, Filin venis preparita por ebla konfrontiĝo kun policanoj, alportante kopiojn de la tutaj tekstoj de la rusiaj Leĝo pri la Libereco de Konscienco kaj Religiaj Asocioj kaj la Krima Kodekso.\n\nKvankam la Eklezio de la Fluganta Spagetmonstro ne estas rekonita oficiale kiel organizita religio en Rusio, la leĝo pri religiaj asocioj protektas la rajtojn de civitanoj, kies religiaj kredoj ne permesas al ili eliri al publika loko sen ia tipo de vualo.\n\nInverse, direktivo eldonita en 2009 de la rusia ministro pri internaj aferoj, klariganta la gvidliniojn por stirpermesilaj fotoj, permesas “fotojn kun kapvestoj kiuj ne obskuras la vizaĝon” por civitanoj kies religiaj kredoj ne permesas ke ili montru sin publike sen ia kapvesto.\n\nKonfliktantaj regularoj estis eldonitaj kun la nova fasono de la stirpermesiloj, aprobita en Rusio en aprilo 2014: tiuj reguloj malpermesas surhavi ajnan ĉapelon aŭ alian kapveston sur la foto. Sed ŝajne la direktivo de 2009 havas prioritaton super la novaj fasonadaj gvidlinioj.\n\nLa reago estis rapida: mallonge post la tre publika triumfo de Filin, la ĉefa departemento en Moskvo de la Trafika Inspektejo rimarkis ke la kazo estas diskutata en la amaskomunikiloj. La 12-an de januaro, ĝia ĉefa oficejo anoncis ke ĝi komencas enketi pri la foto de moskvano, kiu surhavas “nekutiman kapveston” kaj ĝi decidos ĉu lia stirpermesilo devus esti nuligita.\n\nPost du tagoj kaj unu enketo, Filin restis venkinto. La pastfarismano rajtis teni sian permesilon sub unu kondiĉo: li devas stiri nur surhavante sian trikitan kribrilon. Se oni trovos lin sen ĝi, la stiristo perdis sian permesilon, laŭ la vic-direktoro de la Moskva Ŝtata Trafika Inspektejo, Vladimir Kuzin. Filin mem ŝajne ne emos sekvi tiujn instrukciojn.\n\nКак бы вот. Раминь! pic.twitter.com/tKly25VxRx — Андрей Филин (@Barsyaka1) January 13, 2016\n\nКак бы вот. Раминь! pic.twitter.com/tKly25VxRx\n\n— Андрей Филин (@Barsyaka1) January 13, 2016\n\nJen ni estas. R'amen! […] Internaj ordonoj de la ministro pri internaj aferoj ne koncernas min. […] Mi stiros kun kribrilo, aŭ kun ĉapelo farita el gazetoj, kun basbala ĉapo. Mi estos senhara aŭ barba dum mi stiros.\n\nJen ni estas. R'amen! […] Internaj ordonoj de la ministro pri internaj aferoj ne koncernas min. […] Mi stiros kun kribrilo, aŭ kun ĉapelo farita el gazetoj, kun basbala ĉapo. Mi estos senhara aŭ barba dum mi stiros.\n\nKrom esti fervora pastafarismano, Filin estas civitana aktivulo kaj la fondinto de “ Dviĵenje ” (rusa vorto kiu signifas samtempe “La movado” kaj “La trafiko”) — civitana projekto kiu observas la laboron de trafikaj policanoj en Moskvo.\n\nLa Eklezio de la Fluganta Spagetmonstro estis fondita en 2005 de Bobby Henderson de Oregono en Usono. Filin asertas ke en Rusio estas proksimume 170 000 homoj kiuj konsideras sin adeptoj de la religio. La eklezio deklaras ke ĝia misio estas protekti liberecon de elekto, kaj kultivi kritikan pensadon, ironion kaj mem-ironion. Dum la adeptoj de pastafarismo asertas ke ili fervore kredas je la religio, multaj aliaj konsideras ĝin kiel renversitan religion, kiu funkcias kiel humura komento al la organizitaj religioj, ties tradicioj, ritoj kaj vestoj.\n\nТАК! pic.twitter.com/I7hWvv39TF — David Homak (@aalien) January 15, 2016\n\nТАК! pic.twitter.com/I7hWvv39TF\n\n— David Homak (@aalien) January 15, 2016\n\nJES!\n\nJES!\n\nNiko Alm, aŭstra parlamenta deputito, estis la unua pastafarismano en la mondo kiu gajnis post trijara konflikto kun la reguligistoj kaj rajtis uzi foton kun kribrilo sur sia kapo en 2011. Filin diras ke lia trikita kribrilo estas simila laŭ la formo kaj la koloro al la plasta kribrilo, kiun Alm aŭtografis dum persona renkontiĝo en 2014.", "author": "Jefferson Scott Davis", "categories": ["Angla", "Civitanaj komunikiloj", "Humuro", "Interreta aktivismo", "Orienta kaj Centra Eŭropo", "Parollibereco", "Religio", "RuNet Echo", "Rusa", "Rusio", "Ĉefaĵo"], "audio_links": null}
{"url": "https://eo.globalvoices.org/2016/08/2414/", "title": "Ĉu Bejruto estas la ĉefurbo por lingvoalternigo de la mondo?", "published": "2016-08-14 06:18:36+00:00", "content_text": "Origine publikigita la Global Voices en Esperanto\n\nPoŝtkarto kun miksaĵo de la franca, la araba kaj la angla, sur kiu legiĝas “Mi amas vin, mia kara, tiel multe.” Trovita ĉe la restoracio Tawlet Souk el Tayeb en la kvartalo Mar Mkhael, Bejruto. Foto de Flickr-uzanto Ted Swedenburg. CC BY-NC 2.0\n\nTiu ĉi artikolo kaj radioraporto de Dalia Mortada por The World originale aperis ĉe PRI.org la 5-an de oktobro 2015, kaj estas reeldonita ĉi tie kiel parton de enhavo-interŝanĝa konsento.\n\nEn ĉi tiu altkvalita bazaro de organikaj terkultivistoj en la urbocentro de Bejruto, aĉetantoj kaj vendistoj parolas miksaĵon de lingvoj, kutime de la araba kaj la angla aŭ la franca.\n\nNur provante pagi por suko, mi devas alternigi la anglan kaj la araban. La komizo komencas la parolon en la araba, “Jen vi estas,” kaj ŝanĝas ĝin al la angla, “tiujn du [sukojn]?”\n\nPia Bou Khater estas ĉe la bazaro kun mi. Ĉe la suko-budo ankaŭ ŝi alternigas. “Ho, mi pensas ke mi havas la ŝanĝmonon,” ŝi diras en la angla, kaj ŝi daŭrigas en la araba, “3000.”\n\nLingvoalternigo en tia maniero estas unu el la karakterizaĵoj, kiuj difinas vivon en Bejruto por vizitantoj kaj multaj libananoj.\n\n“Kiam mi interagas kun homoj, aĉetante aĵojn aŭ provante marĉandi, mi alternigas malofte,” Pia klarigas. “Mi ofte provas eltrovi la vorton, ekzemple, kiu signifas tiun verdan foliriĉan aĵon. Ho, ĉu tiu ĉi aĵo estas sama kiel tiu en la angla? Kaj tiam la vorto en la franca aperas,” ŝi ridas, “kaj mi pensas, ke, ho ne, mi ne scias, kio ĝi estas en la franca. Bonvolu ne malfaciligi la aferon.”\n\nMultlingvismo, en la maniero, kiun Pia konas, ne estas malkutima en Bejruto. Multaj homoj ĉi tie lingvoalternigas grandamezure, diras lingvisto Loubna Dimachki. “Lingvoalternigo, kion ĝi signifas? Kiam vi kombinas du lingvojn en unu frazon aŭ en la tuta interagado,” ŝi diras, kaj ŝi senjunte uzas la francan vorton “merci” por diri dankon al nia kelnero. Dimachki estas konsiderata “franclingvano” – tio signifas, ke ŝia ĉefa dua lingvo estas la franca.\n\nSed tio ne estas la sola kaŭzo, kial ŝi uzis “merci.” En Libano oni ofte diras la frazojn “saluton”, “dankon” kaj “kiel vi fartas” en la franca. La araba estas la ĉefa lingvo, sed infanoj lernas en la franca aŭ en la angla ĉe lernejo. Franca- kaj angla-lingvaj lernejoj estis fonditaj ĉi tie ekde la 1800-aj jaroj, kiam katolikaj kaj anglikanaj misiistoj alvenis en la regionon. Tiam, post la Unua mondmilito, la francoj regis Libanon ĝis la 1940-aj jaroj.\n\nSed alia lingvisto, Lina Choueri, diras ke la kutima miksado de la tri lingvoj en ĉiutaga vivo fakte ne okazis ĝis multe poste. “Mi simple memoras ke ĝi okazis kaj mia patro estis tre ĉagrenita,” ŝi rememoras.\n\nLa generacio de la patro de Choueri komunikis nur en la araba. Choueri – kiu venis al lernejo en la 1980-aj jaroj – lingvoalternigis. “Mia patro malamis tion! Li dirus, ‘Kiam vi komencas en iu lingvo, simple daŭrigu! Ne ŝanĝu al alia lingvo!'”\n\nĈe la bazaro Pia konsentas kun la patro de Choueri. Ŝi ne ŝatas la ideon, ke homoj devas scipovi la anglan aŭ la francan. “Kaj se vi ne scipovas la aliajn du ekstrajn lingvojn en la lando? Tio estas kiel lingva rasismo,” Pia diras. Des pli, ke la angla kaj la franca estis truditaj per koloniismo kaj okupado, kaj ili estas restaĵoj de tiu komplika historio.\n\nSed la lingvisto Dimachki vidas ĉi tiun lingvoalternigon aliel. La maniero, en kiu homoj lingvoalternigas en Bejruto, estas unika. Ĝi ne estas nepre difinita per aĝo aŭ etneco, ŝi diras, kaj ĝi ne estas apartenigita al hejmo aŭ lernejo aŭ la suko-budo ĉe la bazaro. Multlingvismo vere estas ĉie. Strato-ŝildoj enhavas la araban kaj la francan. Registaraj retejoj ofte inkluzivas la anglan. Menuoj en multaj restoracioj aŭ kafejoj havas ĉiujn tri lingvojn, kaj oni povas aŭdi homojn ŝanĝi inter ili.\n\nTial Bejruto malsamas de Barcelono, Jerusalemo aŭ Los-Anĝeleso. Homoj en Los-Anĝeleso povus paroli la hispanan hejme kaj la anglan laboreje. Sed en Bejruto, “Ili ĉiuj estas libananoj parolantaj kun libananoj, do kial tiom da lingvoalternigo?” Dimachki demandas. “Oni neniam vidus du francojn kune paroli en la germana aŭ en la hispana aŭ la ĉina, krom se eble estas kaŭzo. Sed ĉi tie ĝi estas, iusence, maniero de parolado.”\n\nLa libananoj ŝercas ke tiu miksaĵo de lingvoj estas la “gepatra lingvo de libananoj.” “Kiam oni havas ‘gepatran lingvon de libananoj’, ĝi estas kvazaŭ parto de onia identeco,” Dimachki diras. “Aŭ tio estas, oni asertas, parto de onia identeco.”\n\nEstas eĉ T-ĉemizo kun la “gepatra lingvo de libananoj”: “Hi. Keefak? Ça va?” [Saluton. Kiel vi fartas? Bone?] – salutoj en la angla, la araba kaj la franca.\n\nMia amikino Pia nomas ĝin “la bastarda frazo, kiu sumigas ĉion.”", "author": "Jefferson Scott Davis", "categories": ["Angla", "Araba", "Blogo", "Civitanaj komunikiloj", "Franca", "Libano", "Lingvo", "Mezoriento kaj Nordafriko", "Ĉefaĵo"], "audio_links": null}
{"url": "https://eo.globalvoices.org/2016/09/2444/", "title": "Kial ĉiuj en Madagaskaro ŝercas pri ananaso?", "published": "2016-09-21 14:12:21+00:00", "content_text": "Origine publikigita la Global Voices en Esperanto\n\n[La originalo de ĉi tiu artikolo aperis la 1-an de julio 2016.]\n\nMi estas ananaso. Publikigita de Mirana (uzata kun permeso).\n\nSe temas pri interreta furoraĵo, ananaso estas la nova “ oranĝo “, almenaŭ en Madagaskaro.\n\nSociaj retoj en Madagaskaro estas tute gustigitaj je ananaso dum la lastaj tagoj. Kio kaŭzis la subitan entuziasmon por la dorna frukto? Jen iom da kunteksto pri la nuna socia situacio en la ruĝa insulo, Madagaskaro.\n\nMadagaskaro fariĝis la plej malriĉa lando en la mondo laŭ unu el la malriĉecindicoj publikigitaj de la Monda Banko (kaj raportitaj de amaskomunikiloj kiel Radio France Internationale [Radio Francio Internacia]). La kritiko pri la ekonomia stato de la lando ne estis facile akceptebla por la prezidanto de Madagaskaro. Li defiis observantojn, lokajn amaskomunikilojn kaj civitanojn “ doni pruvon, ke la lando malriĉiĝas .”\n\nMadagaskaraj retumantoj tuj respondis en akra maniero :\n\nMbola tsy porofo ihany ve izao ry filoha #Madagascar #WASH https://t.co/7RzRNRO9vk — Touti Rakotonirina (@strakotonirina) May 28, 2016\n\nMbola tsy porofo ihany ve izao ry filoha #Madagascar #WASH https://t.co/7RzRNRO9vk\n\n— Touti Rakotonirina (@strakotonirina) May 28, 2016\n\nĈu ĉi tiu grafikaĵo ne estas sufiĉa pruvo, s-ro prezidanto?\n\nĈu ĉi tiu grafikaĵo ne estas sufiĉa pruvo, s-ro prezidanto?\n\nKool Saina, komunuma blogo en Madagaskaro, afiŝis jenan foton en sia retejo :\n\nMadagaskaraj civitanoj traserĉas montojn da ruboj en la urbo Antananarivo. Publikigita de Kool Saina.\n\nPost la unua streĉa diskuto inter la prezidanto kaj madagaskaraj retumantoj, alia madagaskara komunuma retejo, TANANEWS, afiŝis foton de la prezidanta edzino Voahangy Rajaonarimampianina portanta verdan robon kun la motivo de ananaso sur la brusto:\n\nLa madagaskara prezidanto kaj la prezidanta edzino en ceremonio por la tago de sendependiĝo. Publikigita de TANANEWS.\n\nTANANEWS aldonis ligilon kaj komenton kun iom da sarkasmo: “Fakte, ne ĉiuj estas malriĉaj en Madagaskaro.” La ligilo malkaŝas, ke la robo estis probable fasonita de la altkvalita mod-kompanio Dolce & Gabbana kaj vendita por 7 745 usonaj dolaroj en la retejo de la magazeno Nieman Marcus . (Estas tamen ne klare, ĉu fakte kostis ĝuste tiom la robo portata de la prezidanta edzino.)\n\nKolerego ekestis rapide en la madagaskara reto. Sinsekvaj furoraĵoj kun la krad-etikedo #mananasy (ananaso) aperis ene de kelkaj tagoj en diversaj retejoj kaj sociaj retoj en Madagaskaro. Jen kelkaj furoraĵoj, vaste kunhavigitaj:\n\nParodio temanta pri ananaso en Madagaskaro, aperinta en la fejsbuka profilo de Marc Zuckerberg, la ĉefa kreinto de Fejsbuko. La furoraĵo legiĝas: “Ĉu vi scias, kiel porti ananason kiel homoj en Antananarivo?” (vortludo kun tradicia popolkanto.) Publikigita de VAOVAO FARANY.\n\nAlmozulo: “Ĉu mi povus havi 7 000 usonajn dolarojn?” La prezidanta edzino: “Mi ne havas ananason por vi.” Publikigita en la fejsbuka paĝo de Pov.\n\n“Vidu novan ananas-hararanĝon, ĉar ankaŭ mi volas famiĝi.” Afiŝita de Rivo Francis en Fejsbuko.\n\n“Ĉu vi sciis, ke la mod-kompanio Dolce & Ananas furoras en Madagaskaro?” (“Anana” en la franca signifas ananason.) Afiŝita de Aina Rakotoson en Fejsbuko.\n\nTragike, ĉiuj ŝercoj pri ananaso ekestis, kelkajn tagojn post kiam la tragedio trafis la ceremonion por la tago de sendependiĝo. Grenado eksplodis en homamaso spektanta la armean paradon en la nacia stadiono kaj mortigis tri homojn kaj vundis 91 . Jen filmeto pri la sekvo de la eksplodo:\n\nLa tuta konversacio pri la “Ananaso-Pordego” okazas en tia tempo, kiam grava leĝpropono pri libereco de parolado kaj etiko en la reto estas preparata de madagaskaraj aŭtoritatoj. Kia estos la leĝpropono? La unuaj novaĵoj de la koncernatoj aludas, ke ĝi severe limigos liberan esprimon en la reto kaj enhavos pezajn monpunojn por ajnaj materialoj juĝitaj kalumniaj. La leĝproponon oni devas submeti al la parlamento por aprobo en la venontaj semajnoj.", "author": "ARASE Sayuki", "categories": ["Angla", "Arto kaj kulturo", "Blogo", "Civitanaj komunikiloj", "Fotoj", "Franca", "Humuro", "Interreta aktivismo", "Komunikiloj kaj ĵurnalismo", "Madagaskaro", "Malagasa", "Politiko", "Protesto", "Subsahara Afriko", "Ĉefaĵo"], "audio_links": null}
{"url": "https://eo.globalvoices.org/2016/09/2433/", "title": "Vi eble ne scias, sed se vi parolas la hispanan, vi parolas iom de la araba ankaŭ", "published": "2016-09-26 14:10:42+00:00", "content_text": "Origine publikigita la Global Voices en Esperanto\n\nLa Fortreso de Alhambro en Granado, Hispanio, estis konstruita de la arabparolantaj maŭroj en la 13-a jarcento, kiam ili regis partojn de la ibera duoninsulo. Foto de Jeanne Menj. CC BY-ND 2.0\n\nTiu ĉi artikolo kaj radioraporto de Joy Diaz por The World originale aperis ĉe PRI.org la 15-an de oktobro 2015, kaj estas reeldonita ĉi tie kiel parto de enhavo-interŝanĝa konsento.\n\nRibah Massif, origine el Libano, estis instruistino de mia filino en Aŭstino. Kiel knabineto, mia filino Camila, parolis ĉefe en la hispana. Kaj Massif memoras tagon, kiam Camila estis ĉagrenita, ĉar ŝi ne povis rememori vorton en la angla.\n\nŜi diris al mi ion pri sia camis ,” Massif diras.\n\nCamisa estas la vorto en la hispana por “ĉemizo” kaj Massif komprenis ĝin perfekte, ĉar camis signifas same en la araba.\n\n“Mi pensis ‘Ho! Estas iom da vortoj kiuj rilatas al la araba,'” ŝi diras.\n\nPor vidi kiom similas la du lingvoj inter si, Massif kaj mi faris ekzercon. Mi diris vorton en la hispana, kaj ŝi rediris ĝin en la araba.\n\n“Aceite? [oleo]”\n\n“Ni diru ceit ,” Massif diras.\n\n“ Guitarra? [gitaro]”\n\n“Ni diru guitar. “\n\nPro tio ke mi nun konsciiĝas, ŝajnas al mi ke mi aŭdas arabajn vortojn ĉie.\n\nEkzemple, unu el miaj plej ŝatataj kantoj de latina Grammy- gajninto Juan Luis Guerra.\n\n“Ojalá Que Llueva Café” estas spicita kun vortoj kiel café (kafo) kaj ojalá (per la volo de dio, aŭ espereble) — kiuj ambaŭ venas el la araba.\n\nAŭ, la frapfrazo de la forpasinta kantistino Celia Cruz, ¡ Azucar !, signifas sukero, surbaze de alia araba vorto.\n\nLingvisto Victor Solis Parejo el la Universitato de Barcelono en Hispanio diras ke parto de la lingvo kiun hispanparolantoj uzas, venas el heredaĵo de la maŭroj. “Maŭroj” estis la nomo de la arablingva grupo el Nord-Afriko, kiu invadis en la oka jarcento la landon, kiu poste fariĝis Hispanio. Ilia influo daŭris ĉirkaŭ 700 jarojn kaj estas ankoraŭ videbla.\n\n“Precipe se vi vojaĝas en la sudo de Hispanio. Ekzemple, en Merido, en la urbo kie mi naskiĝis, ni havas la Alcazaba Arabe , araban fortikaĵon,” Parejo diras. “Do, vi povas vidi tion en la urboj nuntempe, sed vi povas ankaŭ vidi tiun islaman ĉeeston, tiun araban ĉeeston en la lingvo.”\n\nKompreneble, tiu ĉeesto vojaĝis al Ameriko kun la hispanoj. Ĉirkaŭ 4 000 hispanaj vortoj verŝajne venas rekte el la araba. Tial Maria Gutierrez, meksika helplaboristino ĉe ne-profitcela organizaĵo en Jordanio, diras ke ŝi portas kajereton kien ajn ŝi iras.\n\n“Jes! Mi provas ĉasi ĉiujn tiujn vortojn. Mi ofte taksas, ‘Unu plia vorto!’ Almenaŭ ĉiutage mi trovos vorton, kaj mi pensos, ‘Ho, ĝi estas precize same kiel en la hispana!’ aŭ, ‘Ĝi estas tre simila al la hispana,'” ŝi diras.\n\nJu pli frue Gutierrez majstras la lingvon, des pli baldaŭ ŝi agos efike en sia helplaboro, kaj nuntempe la kapablo paroli la hispanan donas al ŝi ŝparvojon.\n\nSed kial tiu kuniĝo de la hispana kaj la araba gravu al usonanoj? Nu, la du plej parolataj lingvoj en Usono estas la angla kaj la hispana. Do iuj homoj, inkluzive Parejon, scivolas kio povus okazi al ĉi tiuj lingvoj dum la tempo pasas.\n\n“Lingvoj vivas,” li diras.\n\nLingvoj adaptiĝas kaj pruntas vortojn el la aliaj, precipe el tiuj, kiuj ekzistas en proksimeco.\n\n“Mi ankoraŭ memoras kiam mi unuafoje venis al Teksaso,” Parejo diras. “Mi iris al tiu ĉi restoracio kun mia edzino, kaj la kelnero demandis nin, ‘Ĉu vi volas verspermanĝi ene aŭ vi volas iri al la patio ?” Mi neniam aŭdis tiun vorton en la angla.”\n\nPatio (korto) estas vorto de la hispana.\n\nSe jam la influo sur la angla ekzistas ĝis la punkto, ke ni ofte ŝercas pri la ekzisto de “Spanglish,” imagu kion usonanoj parolos post 100 aŭ 200 jaroj, kiam dekoj da milionoj da pliaj hispanlingvanoj loĝos en Usono.", "author": "Jefferson Scott Davis", "categories": ["Araba", "Blogo", "Hispana", "Hispanio", "Historio", "Indiĝenoj", "Latinameriko", "Lingvo", "Meksiko", "Nordameriko", "Okcidenta Eŭropo", "Usono", "hispana", "Ĉefaĵo"], "audio_links": null}
{"url": "https://eo.globalvoices.org/2016/09/2458/", "title": "Kiel oni diras “fraĉjo” en Latinameriko?", "published": "2016-09-28 02:40:02+00:00", "content_text": "Origine publikigita la Global Voices en Esperanto\n\nThe Bromap: ¿Cómo se dice “bro” en Latinoamérica? Posted by Pictoline on Wednesday, August 26, 2015\n\nThe Bromap: ¿Cómo se dice “bro” en Latinoamérica?\n\nPosted by Pictoline on Wednesday, August 26, 2015\n\nLa fratmapo: Kiel oni diras “fraĉjo” en Latinameriko? Afiŝita de Pictoline en merkredo, la 26a de aŭgusto 2015 .\n\nLa fratmapo: Kiel oni diras “fraĉjo” en Latinameriko?\n\nAfiŝita de Pictoline en merkredo, la 26a de aŭgusto 2015 .\n\nLa Fejsbuka paĝo de Pictoline , kiu estas retpaĝo por novaĵoj kaj aliaj  informoj, kundividis tiun ĉi mapon de malsamaj manieroj por diri “fraĉjo”, karesformo de la vorto “frato”, en Latinameriko. Dum oni diras wey en Meksiko kaj pata en Peruo, ĝi estas pana en Venezuelo kaj parce en Kolombio.", "author": "Teddy Nee", "categories": ["Civitanaj komunikiloj", "Humuro", "Latinameriko", "Resumo"], "audio_links": null}
{"url": "https://eo.globalvoices.org/2016/10/11678/", "title": "Ĉu irana televido povas forlogi spektantojn al la lando de ‘telenoveloj'?", "published": "2016-10-02 09:08:21+00:00", "content_text": "Pri malsamaj roloj kaj reprezentaĵoj de virinoj, familio, romanco inter Irano kaj Latinameriko\n\nOrigine publikigita la Global Voices en Esperanto\n\nHispan TV, programo de la Irana Islama Respubliko (IRIB) provas atingi hispanparolantan spektantaron, kaj lastatempe provas konkurenci kun popularaj telenoveloj por latinamerikaj spektantaroj. Ekrankopio de YouTube.\n\nPor provi proksimigi Iranon al la latinamerika regiono, Hispan TV [es], hispanlingva televidkanalo de la Islama Respubliko de Irano (IRIB) kaj alirebla ĉe YouTube, dissendas dublitajn [eo] iranajn televidajn seriegojn [eo] por latinamerikaj spektantaroj. Diversaj rakontoj pri irananoj estas inkluzivitaj en ĉi tiuj elsendoj, inkluzive de enamiĝoj kiuj celas konkurenci kun la konataj latinamerikaj televidaj seriegoj.\n\nGlobal Voices antaŭe skribis pri la diferencoj inter Irano kaj la venezuela kulturo [en] kies normoj kaj estetikoj tre malsamas de la iranaj televidaj seriegoj kiuj disvastigas moralon tre proksiman al la tradiciaj kaj konservativaj iranaj valoroj antaŭenigitaj de la registaro. Malgraŭ tio, ŝajnas ke ambaŭ landoj faras ĉion eblan por subteni aktivan kulturan interŝanĝon. Tion montras ankaŭ la alfluo de irananoj kiuj vojaĝas al Karakaso [eo] por plenumi registarajn projektojn kiel parto de la rilato.\n\n“ Longitude 0 ” estas la hispana nomo de la irana televida seriego, kiu rakontas la historion de Habib, juna irana studento, kiu enamiĝas kun juda junulino nomata Sara. Ekrankopio de la YouTube-filmeto havebla ĉe la kanalo HispanTV.\n\nEn sociaj retejoj, ne estas multaj komentoj pri Hispan TV. La troveblaj komentoj indikas reziston kaj ŝajnas eĉ ripeti tipajn stereotipojn pri Irano.\n\n@Leonardo_Padron Lanzarán las telenovelas “La Apedreaíta”, “La Dama de Burka”, “Mi Burka Bella”, “Carita Tapada” y “Sharia la del Barrio”. — Marco T. Socorro (@MarcoSocorro) Mayo 30, 2013\n\n@Leonardo_Padron Lanzarán las telenovelas “La Apedreaíta”, “La Dama de Burka”, “Mi Burka Bella”, “Carita Tapada” y “Sharia la del Barrio”.\n\n— Marco T. Socorro (@MarcoSocorro) Mayo 30, 2013\n\nIli publikigos televidajn seriegojn nomatajn “La ŝtonumita virino”, “La sinjorino de la burko “, “Mia bela burko” kaj “Kovrita vizaĝo”. — Marco T. Socorro (@MarcoSocorro), la 30-an de majo 2013 .\n\nIli publikigos televidajn seriegojn nomatajn “La ŝtonumita virino”, “La sinjorino de la burko “, “Mia bela burko” kaj “Kovrita vizaĝo”.\n\n— Marco T. Socorro (@MarcoSocorro), la 30-an de majo 2013 .\n\nIrana televida programado en Latin-Ameriko iru ankoraŭ longan vojon antaŭ ol ĝi povas konkuri kun la pli establitaj distrofilmoj ekzemple el Turkio.\n\nLa iranaj televidaj seriegoj ligitaj al familiaj kaj tradiciaj valoroj malfacile vendeblas kontraŭ la latinamerikaj telenovelas . Malgraŭ ĉi tiuj kontrastoj la kultura interŝanĝo estas nekontestebla, kaj la kontrastoj en televido produktitaj en ĉi tiuj du kulturoj multon diras pri la malsamaj roloj kaj reprezentaĵoj de virinoj, familio, romanco kaj pli.", "author": "Herman Dekeŭnink", "categories": ["A2-lingvo-nivelo", "Arto kaj kulturo", "Blogo", "Civitanaj komunikiloj", "Irano", "Komunikiloj kaj ĵurnalismo", "Latinameriko", "Mezoriento kaj Nordafriko", "Venezuelo", "Ĉefaĵo"], "audio_links": null}
{"url": "https://eo.globalvoices.org/2016/10/2486/", "title": "La portugala: ĉu tutmonda lingvo?", "published": "2016-10-04 04:44:03+00:00", "content_text": "Origine publikigita la Global Voices en Esperanto\n\nKomunuma paĝo en Fejsbuko, Língua Portuguesa: Uma Língua Global? (La portugala lingvo: ĉu tutmonda lingvo?) sin provizas per diversaj rimedoj por disvastigi la debaton pri la ekspansio de la portugala lingvo kaj ĝiaj konsekvencoj. Rilate la politikojn de ĉi tiu lingvo kun ĉ. 200 milionoj da parolantoj, estas traktataj kelkaj kritikaj temoj kiel minoritataj lingvoj, multlingveco kaj lingva koloniismo.", "author": "Teddy Nee", "categories": ["Angolo", "Arto kaj kulturo", "Brazilo", "Civitanaj komunikiloj", "Ekvatora Gvineo", "Gvineo-Bisaŭo", "Kaboverdo", "Latinameriko", "Lingvo", "Makao (Ĉinio)", "Mozambiko", "Okcidenta Eŭropo", "Orienta Azio", "Orienta Timoro", "Portugala", "Portugalio", "Resumo", "Santomeo kaj Principeo", "Subsahara Afriko"], "audio_links": null}
{"url": "https://eo.globalvoices.org/2016/11/2493/", "title": "Afriko: “Se viaj manplatoj jukas vin, vi ricevos monon” kaj aliaj popolkredoj", "published": "2016-11-19 12:13:37+00:00", "content_text": "Origine publikigita la Global Voices en Esperanto\n\nTripiedaj potoj ĝenerale uzataj en Bocvano. Se junulino manĝos rekte el la poto, onikrede ŝi ne edziniĝos. Foto publikigita de Rach151, krea komunaĵo.\n\nAfrikanoj, same kiel homoj aliloke en la mondo, uzas Tviteron diverscele: foje por ridindigi sin , foje por trovi komunan bazon tra landoj kaj kulturoj kaj foje por ambaŭ.\n\nEkzemple, Gitz , kenja studento, faris la krad-etikedon #100AfricanMyths por kunhavigi popolkredojn, kiuj estas transprenitaj de generacio al generacio en afrikaj landoj, ĉefe parole.\n\nPopolkredoj en Afriko servas al diversaj soci-kulturaj bezonoj. Gepatroj, ekzemple, uzas popolkredojn por teni siajn junajn infanojn sub kontrolo.\n\nJen ekzemploj de kelkaj pli ridigaj afrikaj popolkredoj.\n\nFaith Liam Mulungi, uganda radioprezentisto, pepis:\n\nWhen your palms itch,you will receive money #100AfricanMyths — Faith Liam Mulungi (@Omulungi_Hawt) September 27, 2016\n\nWhen your palms itch,you will receive money #100AfricanMyths\n\n— Faith Liam Mulungi (@Omulungi_Hawt) September 27, 2016\n\nSe viaj manplatoj jukas vin, vi ricevos monon.\n\nSe viaj manplatoj jukas vin, vi ricevos monon.\n\nSoldier klarigis komunan popolkredon, kiu disvastiĝis en lernejoj, en kiuj okazis vergado:\n\n#100AfricanMyths putting Onions under your armpits made you faint when the teacher beat you ?????? — Soldier (@PatohShanqueels) September 27, 2016\n\n#100AfricanMyths putting Onions under your armpits made you faint when the teacher beat you ??????\n\n— Soldier (@PatohShanqueels) September 27, 2016\n\nMetu cepojn en viajn subbrakojn, kaj vi svenos, kiam via instruisto batos vin ??????\n\nMetu cepojn en viajn subbrakojn, kaj vi svenos, kiam via instruisto batos vin ??????\n\nNe tondu viajn ungojn nokte ― laŭ Amanda black en Sud-Afriko:\n\nU can't cut ur nails at night, coz the witches will come and pick them #100AfricanMyths — Amanda black ? (@xolelwandengane) September 27, 2016\n\nU can't cut ur nails at night, coz the witches will come and pick them #100AfricanMyths\n\n— Amanda black ? (@xolelwandengane) September 27, 2016\n\nVi ne povas tondi viajn ungojn nokte, ĉar sorĉistinoj venos por preni ilin.\n\nVi ne povas tondi viajn ungojn nokte, ĉar sorĉistinoj venos por preni ilin.\n\nFlo Letoaba, prezentisto de sud-afrika radia parolprogramero, aldonis ĉi tion al la miksaĵo:\n\nIf you eat out of a pot while cooking, you won't get married #100AfricanMyths — Flo Letoaba (@florenceletoaba) September 27, 2016\n\nIf you eat out of a pot while cooking, you won't get married #100AfricanMyths\n\n— Flo Letoaba (@florenceletoaba) September 27, 2016\n\nSe vi manĝos rekte el poto, vi ne edziniĝos.\n\nSe vi manĝos rekte el poto, vi ne edziniĝos.\n\nFajfado dum nokto povas esti tre danĝera ―  onikrede:\n\n#100AfricanMyths If you whistle at night, a snake will visit your room — The Usual Suspect (@Jude_Mugabi) September 27, 2016\n\n#100AfricanMyths If you whistle at night, a snake will visit your room\n\n— The Usual Suspect (@Jude_Mugabi) September 27, 2016\n\nSe vi fajfos nokte, serpento vizitos vian ĉambron.\n\nSe vi fajfos nokte, serpento vizitos vian ĉambron.\n\nInfanoj estis edukitaj ne moki handikapitojn ― laŭ ռɨʟօtɨċ en Ugando:\n\nIf you laugh at a lame person you would give birth to a lame child…. #100Africanmyths — ռɨʟօtɨċ (@NaughtyMilz) September 27, 2016\n\nIf you laugh at a lame person you would give birth to a lame child…. #100Africanmyths\n\n— ռɨʟօtɨċ (@NaughtyMilz) September 27, 2016\n\nSe vi mokos lamulon, vi naskos laman infanon….\n\nSe vi mokos lamulon, vi naskos laman infanon….\n\nStrigo estas mesaĝisto de morto ― diras Gitz:\n\nIf an owl screechs near your house, someone is gonna die. #100AfricanMyths — African President? (@iGitz_) September 27, 2016\n\nIf an owl screechs near your house, someone is gonna die. #100AfricanMyths\n\n— African President? (@iGitz_) September 27, 2016\n\nSe strigo krietas proksime de via domo, iu estas mortanta.\n\nSe strigo krietas proksime de via domo, iu estas mortanta.\n\nNe forbalau fortunon el via domo ― Vinnie el Kenjo avertis:\n\nNever sweep dirt from your house at night, that is like throwing away luck from your home #100AfricanMyths — Vinnie (@vinny_wa) September 27, 2016\n\nNever sweep dirt from your house at night, that is like throwing away luck from your home #100AfricanMyths\n\n— Vinnie (@vinny_wa) September 27, 2016\n\nNeniam forbalau malpuraĵon el via domo nokte, ĉar tion fari estas kiel forĵeti fortunon el via domo.\n\nNeniam forbalau malpuraĵon el via domo nokte, ĉar tion fari estas kiel forĵeti fortunon el via domo.\n\nPopolkredoj estis ankaŭ uzataj por igi infanojn koncentriĝi en klasĉambro:\n\n#100AfricanMyths Sitting in the front row at school will guarantee you a pass — Tumi Sole (@tumisole) September 27, 2016\n\n#100AfricanMyths Sitting in the front row at school will guarantee you a pass\n\n— Tumi Sole (@tumisole) September 27, 2016\n\nSidi unuavice en lernejo garantios al vi sukceson en ekzameno.\n\nSidi unuavice en lernejo garantios al vi sukceson en ekzameno.\n\nKvankam tiuj popolkredoj eliĝis el diversaj partoj de Afriko, Dickens Jnr, afrik-usonano en la subŝtato Miĉigano en Usono, diris, ke li jam konis ĉiujn ilin:\n\nRelating to most of the #100AfricanMyths tweets is just ?. I swear I have heard almost each one Of them. — Dickens jr (@iickens) September 27, 2016\n\nRelating to most of the #100AfricanMyths tweets is just ?. I swear I have heard almost each one Of them.\n\n— Dickens jr (@iickens) September 27, 2016\n\nSe temas pri plejparto de #100AfricanMyths, pepaĵoj estas ĝustaj ?. Mi ĵuras, ke mi jam konis preskaŭ ĉiujn ilin.\n\nSe temas pri plejparto de #100AfricanMyths, pepaĵoj estas ĝustaj ?. Mi ĵuras, ke mi jam konis preskaŭ ĉiujn ilin.", "author": "ARASE Sayuki", "categories": ["Angla", "Blogo", "Civitanaj komunikiloj", "Humuro", "Subsahara Afriko", "Ĉefaĵo"], "audio_links": null}
